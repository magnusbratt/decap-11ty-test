---
title: "HOWTO: Så får du en snabb överblick över en givare i Mira CRM"
description: "Att få en tydlig överblick över en givare är avgörande för att
  kunna bedriva effektiv fundraising och bygga långsiktiga relationer. "
author: Magnus Bratt
date: 2025-07-05T02:58:34.058Z
tags:
  - created
---
Att få en tydlig överblick över en givare är avgörande för att kunna bedriva effektiv fundraising och bygga långsiktiga relationer. I Mira CRM finns all relevant information samlad – från tidigare gåvor till utestående löften och interna anteckningar – så att du snabbt kan förbereda dig inför ett samtal, följa upp åtaganden eller planera nästa steg i relationen.

I den här artikeln går vi igenom hur du som fundraiser hittar och tolkar informationen om enskilda givare i Mira CRM.

För att arbeta med många gåvor samtidigt – till exempel vid kampanjuppföljning – finns även vyerna under *Fundraising > Gåvor, se* [List of gifts with metrics and filters](https://www.mira.se/2023/06/20/gift-list-metrics/). I den här artikeln fokuserar vi på informationen om enskilda givare.

![](/static/img/img_0419.png)

## Gör så här

Nedan beskrivs hur du gör för givare som är personer, men funktionaliteten fungerar motsvarande för givare som är organisationer.

### **1. Gå till personprofilen** 

Börja med att söka fram den givare du vill se information om. Använd sökrutan högst upp i Mira för att söka på namn, e-postadress eller personnummer.

När du klickar på en person i sökresultatet kommer du till personprofilen.

Här ser du kontaktinformation, eventuella organisationstillhörigheter, roller och annan grunddata – information som är tillgänglig för alla användare.

### **2. Titta efter boxen “Fundraising”**

Om personen är kategoriserad som *Givare* visas en särskild **Fundraising-box** högst upp till vänster i personprofilen – ovanför den vanliga profilinformationen.

Här får du en snabb överblick över personens relation som givare, till exempel:

* Intern stewardshipansvarig
* Kommentarer relaterade till fundraising
* Summering av givna gåvor och utestående löften
* Länkar till relaterade dokument

💡 Denna box visas bara för personer som har personkategorin *Givare*, och kräver att du har behörigheten *Fundraising*.

### **3. Se aktiviteter kopplade till fundraising**

I fliken **Aktiviteter** hittar du alla registrerade händelser kopplade till personen – inklusive:

* Gåvor och betalningar
* Kontaktnoteringar från möten, samtal eller åtaganden
* Planerade aktivitter

För att fokusera på relevant information kan du använda filtreringsverktyget:

* Filtrera på **aktivitetstyp** (t.ex. *Gåva, Betalning, Kontaktnotering*)
* Filtrera på **samverkanskategori**, t.ex. *Fundraising* eller *Stewardship*
* **Fritextsöka** i aktivitetens rubrik och beskrivning

Om personen har många gåvor, eller om du vill exportera eller jämföra gåvoinformation, kan du använda *Fundraising > Gåvor* i vänsternavigeringen. Filtrera på personens namn för att se alla registrerade gåvor kopplade till just den personen. Se [List of gifts with metrics and filters](https://www.mira.se/2023/06/20/gift-list-metrics/).

### **5. Se sparade urval**

I fliken **Urval** ser du om personen ingår i några sparade urval. Ett sparat urval är en dynamisk eller statisk lista över personer – t.ex. “Givare 2023” eller “Donatorer med stewardship-plan”.

Detta kan användas för:

* Att samla personer som ska kontaktas i en viss kampanj
* Att följa upp givare i ett visst segment
* Att planera insatser kopplade till stewardship, till exempel “Ska omnämnas i årsredovisning”, “Mottagare julkort”, osv.

Du kan också klicka dig vidare från ett urval till listan över alla personer som ingår i det urvalet.

## **Behörigheter**

Viss information om fundraising är endast synlig för användare med särskild behörighet.

### **Fundraisingboxen och aktiviteterna Gåva, Betalning**

För att se:

* Boxen **“Fundraising”** i personprofilen
* Aktiviteter av typen **Gåva** och **Betalning**

…behöver du ha **behörighet till fundraisingmodulen** i Mira CRM.

När du har denna behörighet ser du:

* Den ljusgula **Fundraisingboxen** med summeringar, ansvarig och kommentarer
* Aktiviteter av typen *Gåva* och *Betalning* i aktivitetsfliken – markerade med gul bakgrund
* En **hänglåsikon** som indikerar att dessa poster inte är synliga för alla användare

Om du inte ser denna information, kontrollera med din systemadministratör att du har rätt behörighet.

### **ADD-ON: Begränsad åtkomst till andra aktiviteter och urval**

Om du vill begränsa vem som kan se andra typer av information – till exempel:

* **Kontaktnoteringar** (interna anteckningar)
* **Sparade urval** (listor över personer)

…så finns en tilläggsmodul som styr behörighet baserat på **samverkanskategori**. Med den kan du t.ex. låta fundraisingteamet se fundraisingurval, men inte andra. Läs mer: [ **Hur fungerar behörigheter baserade på samverkanskategori?**](https://www.mira.se/knowledge-base/how-does-collaboration-category-based-permissions-work/)

## **Vanliga frågor (FAQ)**

### **Varför ser jag inte boxen “Fundraising” på en personprofil?**

Fundraisingboxen visas bara om:

* Personen har personkategorin **Givare** (eller organisationen har organisationskategorin **Givare**)
* Du har behörighet F**undraising**

Om du saknar något av detta kommer boxen inte att synas.

### **Måste jag själv sätta personkategori “Givare” när någon ger en gåva?**

Ja, än så länge behöver du manuellt sätta personkategorin **Givare** om du vill att fundraisinginformationen ska visas i personprofilen. Vi rekommenderar att detta görs i samband med att gåvan registreras. 

Det är även möjligt att sätta personkategorin “Givare”, utan att registrera några gåvor. Det är då fortfarande möjligt att ange *internt ansvarig*, *kommentar* och bifoga *relaterade dokument*, men *Gåvor och betalningar* kommer att visas som 0.

### **Hur registrerar jag en gåva?**

Gå till personprofilen, klicka på den gröna **plus-knappen**, välj “**Gåva**” i listan över aktivitetstyper, och fyll i formuläret.

### **Hur vet jag om någon har en planerad men ej mottagen (förfallen) betalning?**

Utestående betalningar syns i **Fundraisingboxen** i personprofilen – tillsammans med summeringar av givna och obetalda gåvor.

Du kan också se betalningar listade som aktiviteter i tidslinjen, separat från gåvan.

Du kan även använda **Fundraising > Gåvor**, och använda filtret “Har förfallna betalningar” för att se samtliga gåvor som har förfallna betalningar.

### **Kan jag se vilka urval en givare ingår i?**

Ja. Gå till fliken **Urval** på personprofilen. Där ser du alla sparade urval personen är med i. Där kan du även klicka vidare till urvalet för att se övriga personer som ingår i respektive urval.